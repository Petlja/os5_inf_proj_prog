О изради пројеката
==================

Пре него што поченш да се бавиш неким конкретним пројектом, потребно је да отприлике сагледаш шта те све очекује у том послу.

Избор теме и евентуално формирање групе
---------------------------------------

Било би добро да на почетку наставник поразговара са одељењем о могућим темама пројекта. Теме може да предлаже и наставник и ученици. Очекивани производ пројектног задатка је мултимедијални садржај у форми: стрипа, анимације, игрице и сл., а напреднији ученици могу да реше и неки проблемски задатак и израде сложенији алгоритам и програм за решавање тог задатка. Окружење Скреч пружа могућности за израду свега набројаног, па ћемо на даље претпоставити да радиш пројекат у Скречу, а ти можеш у договору са наставником да дефинишеш и пројекат у неком сличном окружењу, или нешто сасвим другачије.

Циљ разговора о темама је да се види ко би какав пројекат желео да ради. Ако ти је неки пројекат занимљив, али делује тешко за реализацију, можда можеш да се удружиш са неким - питајте наставника да одобри рад у пару или мањој групи. Проверите да ли, уколико буде потребно, можете да рачунате на савете и подршку наставника или неког другог.

Након што одабереш тему пројекта и знаш да ли на пројекту радиш самостално или у пару/групи, потребно је оквирно одредити обим пројекта - шта све желиш или желите да урадите у том пројекту. Када поставиш границе пројекта, треба отприлике да имаш идеју како изгледа сценарио твог пројекта и како би, у грубим цртама, тај пројекат могао да се оствари (реализује).

Планирање
---------

У складу са расположивим временом и бројем учесника на пројекту, треба размотрити на који начин ће бити урађено све што је потребно за израду пројекта. Ако су потребне додатне слике за позадину или ликове, размисли да ли је боље направити слике у неком програму као што је *Бојанка* (*Paint*), или неки напреднији који умеш да користиш, или потражити готове слике на интернету, водећи рачуна о ауторским правима. Исто важи и за додатне звукове. Као што вероватно знаш, у Скречу можеш да снимиш звучни запис, који ћеш затим да користиш у програму. Осим што може да буде забавно, то целом пројекту може да да лични печат и допринесе оригиналности.

Добро је да при планирању постоји резервни план, односно алтернативе. На пример, ако се неки део пројекта покаже као тежак за израду, вероватно постоји једноставнија варијанта, која можда није једнако атрактивна, али омогућава успешно окончање пројекта. Дакле, потпуно је у реду да опис детаљнијег плана садржи реченице попут: ово ћемо да урадимо на начин А, а ако не буде довољно времена (или не будемо умели), онда на начин Б. Могућа је и обрнута формулација: урадићемо на начин Б, а ако остане времена дорадићемо пројекат и направити то на начин А.

Током планирања треба доћи до сасвим јасне идеје о подели посла међу члановима тима, као и детаљима пројекта. На пример: 

- који све ликови и позорнице ће се појавити у пројекту, 
- који лик ће шта да ради и како (које скрипте ће да извршава), 
- ако се користе објаве, како тачно се користе
- које листе и процедуре се користе

и слично. 

Израда
------

После планирања се приступа изради пројекта. У случају Скреч пројекта, то значи прављење или налажење додатних слика и звукова ако су потребни, додавање ликова у пројекат, писање скрипти. Ово је централни део пројекта и углавном је јасан сам по себи.

Представљање
------------

Природан начин представљања Скреч пројеката је да се демонстрира рад програма. Осим тога, добро је да се укратко прође кроз скрипте ликова и позорнице, а по потреби и кроз коришћене звукове, костиме и позадине.

Ако време допушта (ваше време за израду, и расположиво време на часу за представљање), ти и твој тим можете да направите и сасвим кратку презентзацију, која даје додатне информације које желите да поделите. То може да буде било шта што желите да саопштите, на пример: зашто сте одабрали баш ту тему (ако постоји посебан разлог), шта све све користили, ко је шта радио, како сте решили неки проблем, неки забаван тренутак, или било шта друго. Ако правите презентацију на рачунару, довољно је нпр. 5 слајдова.

Самовредновање
--------------

Било би корисно да након израђеног пројекта размислиш или поразговараш са члановима тима о томе како је протекла израда. На пример, можеш да поставиш себи следећа питања:

- Да ли је, по твојој процени, пројекат успешно приведен крају? Колико си ти лично задовољан-задовољна урађеним? Зашто?
- Који део је био посебно тежак? Како си га решио-решила? Да ли је постојао неки проблем чијим решавањем се посебно поносиш?
- Да ли је било накнадних измена првобитног плана? Због чега?
- Да ли је пројекат био користан за стицање или унапређивање неких знања или вештина? Којих?

Размисли шта од овога би било интересантно другима да чују током твог представљања пројекта. Могуће је да ће наставник одвојити време за овакав разговор на часу, али и ако на часу не буде времена за ово, свакако би требало да бар у мислима прођеш кроз ову фазу рада на пројекту. То може да ти помогне да при изради следећег пројекта (било у следећој школској години или раније) избегнеш неке проблеме са којима си се срео-срела овај пут, да се боље организујеш и будеш задовољнији-задовољнија обављеним послом.

Ова питања ћемо поновити после сваког предложеног пројекта, да би ти била пред очима без обзира на изабрани пројекат.

.. comment

    Део задатка је и чување материјала употребљеног за решавање пројектног задатка. 
    
    Очекивани продукт пројектног задатка је мултимедијални садржај у форми: стрипа, анимације, игрице и сл., а напреднији ученици могу израдити алгоритам и програм за решавање конкретног проблемског задатка.

    Кроз израду пројекта ћеш имати прилику да вежбаш разне вештине, као што су:

    - анализа и планирање шта је све потребно урадити у оквиру пројектног задатка
    - процена потребног времена за поједине активности
    - решавање проблема који се појаве при изради
    - представљање свог пројекта


        Други пројектни задатак 
            ТЕМЕ - За пример могу послужити следеће теме: 
                Направи калкулатор или Креирај програм за израчунавање...(математика), 
                Прича из космоса, 
                Испричај причу о месту у коме живиш или Туристички водич кроз… (географија), 
                Интервјуиши другаре о будућим занимањима (у форми стрипа), 
                Замеси хлеб (од њиве до трпезе)... 
                Ученици такође, могу позајмити већ урађени пројекат, преузети га са интернета и прилагодити свом сценарију. 
                
                Идеја за пројектни задатак може бити и израда квиза и теста за проверу знања, понављање, утврђивање, систематизацију градива из целог предмета.
                
            - сценарио (причу или алгоритам за конкретан задатак), 
            - разрада корака и опис поступка решавања пројектног задатка. 
            
            
        
    Ја
    --

    резиме
        поступак
            избор теме, 
            смишљање сценарија (прича или алгоритам),
            планирање активности и времена: разрада детаља сценарија, шта је све потребно набавити или направити (слике, аудио, податке који се уносе у програм)
            реализација
            представљање.
        (сачувати употребљене слике, аудио записе и сл. Направити самостално ако је могуће, сачувати урл ако је јавно власништво)

        **  Обичан квиз са уношењем текстуалних одговора (оригинална питања, евентуално избор области)
        
        **  За задати рецепт и број оброка израчунати потребне количине састојака
                листа намирница
                за сваки рецепт листа количина
                листа - извештај, која се попуњава називима употребљених намирница и потребним количинама
            


        ***    Путна географија - програм који омогућава рачунање путне удаљености
                дати градови као ликови на мапи, кликовима на ликове сабира се пут
                сваки град има своју листу растојања до других градова, 
                    претражи се листа, ажурира се збир и претходни град
                    
        
        **   Квиз - градови - варијанта
                ликови - три лоптице (града) који се појављују на карти света (наћи позадину) на координатама из листе (једна права и две лажне)
                клик на прави лик је поен

